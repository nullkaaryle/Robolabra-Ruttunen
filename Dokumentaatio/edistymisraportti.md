# Edistymisraportti 

## 1. viikko: ajanjakso ti 19.12. - la 23.12.2017
### Tämä on ensimmäisen viikon viikkoraportti ja raportti käsittää viiden päivän ajanjakson kurssin alkamisesta ensimmäiseen palautukseen.

Robolabra ja ohjelmointiprojekti käynnistyivät tiistaina aamulla aloitustilaisuudessa. Robotti luovutettiin tilaisuuden jälkeen. Laatikon pohjalla oli kasa irtonaisia mustia, harmaita ja valkoisia Lego Technic -paloja, erilaisia sensoreita, Brick-yksikkö, kasa johtoja ja lisäksi ladattavat akut. En ole koskaan rakentanut mitään Technic -legoilla tai rakentanut robottia, joten oli jo aikakin päästä kokeilemaan! 

Robotin hakemisen jälkeen minulla oli vielä kolme tenttiä jäljellä ja kasa eri kurssien tehtävien aikarajoja, joten palasin legojen äärelle vasta torstaina. Torstaina rekisteröidyin LabTooliin, loin uuden Git-repositorion projektille sekä loin Java-projektin. Lisäsin myös päivittyvät Travis- ja Codecov -leimat projektin etusivulle GitHubiin. 

Perjantaina sain ympäristön valmiiksi. Illan päätteeksi ymmärsin, miksi laatikossa oli mukana avattu paperiliitin. Sain onneksi apua ympäristön pystyttämiseen, sillä se ei ollut ihan helppoa, ja oli ehdottomasti viikon vaativin osio.

Koko viikon yritin pohdiskella aihetta, ja lopulta valitsin sen mikä ensimmäisen tuli mieleeni: ruttaaminen. Iskeminen tuli mieleen myös katapulttien ja sen heilahtavan käden/varren miettimisestä. Koska robotti oli nimetty Ruttuseksi (ei oma nimivalintani, enkä ole erityinen Rölli-fani!), niin ruttaaminen oli melko luonnollinen valinta robotin toiminnoksi. Varsinainen esikuva robotille voisi olla Wall-E.

Ensi viikolla alan koota paloja yhteen ja sommitella robotin rakennetta. Lisäksi itse ohjelmointi täytyy aloittaa, ja sitä vähän odotankin jo. Viimeistään silloin nimittäin varmistuu, että ympäristö on oikein pohjustettu, vaikka kaikki näyttikin nyt jo toimivalta. Tällä hetkellä on vielä vaikea ajatella, kuinka vaativan tai helpon aiheen olen valinnut, mutta tarvittaessa korjaan aihetta vielä.

### 1. viikon tuntikirjanpito
Päivä | Tunnit | Kuvaus
-----|-----|-----
19.12.2017 | 1.0  h | Aloitustilaisuus, robotin hakeminen
21.12.2017 | 3.0  h | Repositorion ja projektin luominen, aiheen pohdiskelua ja rekisteröityminen labtooliin, Travis ja Codecov.
22.01.2107 | 3.0  h | Ympäristön pystytys. Projektin toiminnan tarkistus.
23.12.2017 | 3.0  h | Määrittelydokumentin kirjoittaminen. Ensimmäisen viikkoraportin ja kirjanpidon päivitys.
